<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kormidelnik_ctvera_vetru-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kormidelnik_ctvera_vetru-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">Kormideln<a id="_idTextAnchor017"></a>ík „čtvera větrů“</p>
			<p class="MLP_citat ParaOverride-1">… V&#160;celém širém okolí nebylo člověka,<br/>který by ho mohl zaslechnout.</p>
			<p class="MLP_citat_autor ParaOverride-1">— Cervantes</p>
			<p class="MLP_text_bez1radku ParaOverride-1">Šel jsem potácivým krokem a&#160;křečovitě jsem se držel záhybů na jeho kabátě. Podobal jsem se tak plavidlu, které je vlečeno proti větru. Sunul se vytrvale kupředu, a&#160;jak se patří na mořského vlka, bedlivě obzíral tmu. Vítr měl rychlost bouře a&#160;hvízdal nám do uší jako tlupa nezvedených kluků. Alkohol, který jsme vypili, nám jakž takž zahříval vnitřnosti, kdežto pokožka, vydaná na pospas ledovým šlehům nočního povětří, zábla a&#160;tuhla. Hlavou mi občas bleskla vzpomínka na rozesmáté ženské rty. Pokud mi aspoň na jeden jediný okamžik bylo toho dne veselo, je to dobré.</p>
			<p class="MLP_text ParaOverride-1">Nevím, kam jsme šli, ale tehdy jsem nikterak nepochyboval, že musíme jít právě oním směrem. Proč? Zeptejte se na to kormidelníka. Kráčel tak rychle, že ani já mu nestačil takovou otázku položit. Ba co víc, tenkrát mi ani nepřišla na mysl. Motal jsem se jako slepé štěně, veselý, opilý, mokrý a&#160;řečný. Žvanil jsem strašně a&#160;nekonečně. V&#160;nejkratší lhůtě, počítám-li ji od okamžiku, kdy jsme se obrátili zádí k&#160;prahu putyky „U&#160;Shledání námořníků“, vyložil jsem celé své nitro a&#160;obrátil je na ruby jako povlak na polštář. Vypověděl jsem všechny své tajnosti, lehkovážně jsem odhalil tajemství, vyjádřil všechny své pochybnosti a&#160;vyslovil jsem tolik názorů, že by jinému člověku vystačily na celý život. Navíc jsem se ještě zaklínal těmi nejhroznějšími přísahami, a&#160;když kormidelník začal souhlasně mručet, upadl jsem do nadšení téměř blouznivého.</p>
			<p class="MLP_text ParaOverride-1">Sunouce se takto, octli jsme se nanejvýš dva kroky od hladiny. Kormidelník vtáhl nosem slanou vůni a&#160;nedovolil mi, abych se svalil z&#160;nábřeží, což jsem se chystal učinit, pokládaje vzduch za pokračování ulice. I&#160;řekl jsem:</p>
			<p class="MLP_text ParaOverride-1">„Budiž ti díky vzdány za to, co by nikoli každý na tvém místě učinil. Kdyby zde stál můj strýc, laskavě by se na mne usmál z&#160;pevného břehu, a&#160;dokonce by se ani neobtěžoval zjistit, zda vůbec mohu v&#160;této tmě rozeznat jeho ďábelský škleb.“</p>
			<p class="MLP_text ParaOverride-1">„Chci pít!“ zachroptěl kormidelník a&#160;popadl mě za žebra. „Pít! Nebo se položím na bok a&#160;ať mě spolknou žraloci, jestli se hnu z&#160;místa! Mám toho dost! Já nejsem žádná mořská houba, ale taky nejsem cihla! Já dál nemohu. Já žízním.“</p>
			<p class="MLP_text ParaOverride-1">„Nemáš proč žíznit,“ namítl jsem. „Toužíš snad po mořské vodě s&#160;příchutí pomerančové kůry, nestoudníče? Nebo ti nestačilo půl soudku zázvorového piva, tři láhve whisky a&#160;půl mázu broskvového likéru? Pakli ti nestačilo, tedy ano, ale jestli ti stačilo, tak ne, ne a&#160;tisíckrát ne!“</p>
			<p class="MLP_text ParaOverride-1">„Ano!“ zvolal se zanícením proroka. „Ano! A&#160;jděme co nejrychleji, Bille! Není možné, aby všichni krčmáři zalezli na kutě. Kormidluj vpravo, opilče se ztrouchnivělýma nohama, a&#160;drž se mne, nebo ti přísahám při kopytech Satanášových, že tě vítr převrátí jako kojence!“</p>
			<p class="MLP_text ParaOverride-1">Zde jsem nucen učinit nepatrnou odbočku, abych představil kormidelníka těm, kdož se s&#160;ním dosud neseznámili ani „U&#160;Shledání námořníků“, ani „U&#160;Černého jelena“, ani v&#160;„Útulku mokrých bratří“. Byl to muž v&#160;plném smyslu slova. Jeho ryšavá hříva byla hustá jako červencové obilí a&#160;široký obličej, zrudlý větrem, se podobal prkénku, na kterém kuchař krájí maso. Říká se o&#160;něm, že je od paty k&#160;hlavě jediný šrám, a&#160;že je utržil ve rvačkách na pevnině, když cizí krasavici složil lechtivou poklonu nebo nechtěl jako první ustoupit z&#160;cesty. Ale to dotvrdit nemohu, protože v&#160;mé přítomnosti si nikdy košili nesvlékal. A&#160;svlékal ji třikrát do roka, o&#160;velkých svátcích. Měřil o&#160;něco méně než sedm stop, měl černé oči jako dvě pěkné olivy a&#160;jeho pěst jistě vážila takových šest liber.</p>
			<p class="MLP_text ParaOverride-1">Když dovolíte, toto je jeho tehdejší portrét, naprosto přesný. Dodám ještě, že v&#160;pravém uchu nosil náušnici, vyndal ji z&#160;ucha své nebožce ženě, než byla uložena do rakve. Jak tvrdí ústní podání, pronesl prý přitom tato slova: Milá Betsy, jen si, prosím tě, nemysli, že tě chci okrást nebo že jsem najednou chtivý jako žebrák v&#160;opuštěném bytě. Stačí, abys vstala z&#160;rakve, a&#160;v&#160;té chvíli ti koupím náušnice, že budou vážit dvě libry a&#160;budou tlustší než moje knoflíky. Když to pronesl, zaplakal a&#160;vyňal náušnici z&#160;nebožčina ucha, aby prý měl památku, jak potom vysvětloval.</p>
			<p class="MLP_text ParaOverride-1">Kabátu tohoto muže jsem se tedy držel, zatím co jsme bloudili ulicemi a&#160;toužili po nemožném. Nevím, jestli vůbec byla někdy větší tma než oné noci. Vítr řádil jako smečka psů uvázaných na řetězech. Zběsile do nás bušil zleva i&#160;zprava, zezadu i&#160;zepředu, trhal z&#160;nás oděv a&#160;bral nám dech. Déšť nás poléval snaživěji než zahradník, třeba jsme nebyli růže. Nohy mi žbluňkaly v&#160;botách a&#160;tuhly, až jsem je konečně docela přestal vnímat. Prošli jsme jednou ulicí, pak druhou, zahýbali jsme, bloudili jsme v&#160;uličkách, ale kromě jisker ve vlastních očích jsme nikde nezahlédli jediné světlo. V&#160;pevně uzavřených okenicích skřípaly zrezivělé petlice, z&#160;okapových rour crčela voda, a&#160;tma, černější než myšlenky muže, odsouzeného k&#160;smrti, se vkrádala do našich srdcí, která lačněla po veselí.</p>
			<p class="MLP_text ParaOverride-1">Nakonec už to kormidelník nevydržel. Stiskl zuby, že to nezaskřípalo o&#160;nic hůř než nějaká mizerná korouhvička, pak dupl a&#160;zakotvil pevněji než sud uvázaný lanem. Usilovně jsem se pokoušel jím pohnout, ale má námaha vedla jen k&#160;výbuchu kleteb, určených nebi, peklu, krčmářům, mé osobě a&#160;zcela nevinnému škuneru „Čtvero větrů“, který klidně podřimoval u&#160;mola v&#160;sousedství dvou motorových člunů.</p>
			<p class="MLP_text ParaOverride-1">„Ani krok!“ hromovým hlasem vyštěkl kormidelník a&#160;zhluboka nabral do plic vzduch. To bylo znamení, že se chystá k&#160;projevu, jak to zpravidla činil v&#160;podobných i&#160;jiných kritických situacích. „Ani krok, říkám. Probudím celé město nebo si tady sami schrupneme, o&#160;nic hůř než nějaké kuchty nebo přežraní hokynáři! Cože!? Dva džentlmeni chtějí popít a&#160;nemohou tak učinit jen proto, že v&#160;tomhle prašivém městě žijou jezevci?! Hej, obyvatelé těchto míst (při těchto slovech přistoupil k&#160;nejbližším vratům a&#160;udeřil do nich pěstí tak zhurta, že se noc zachvěla), hej, vstávejte, pravím vám! Chceme se s&#160;vámi seznámit. Když neslyšíte, budu tu mlátit jako opice na jarmarku tak dlouho, dokud se nesvalím do bláta. Probuďte se, vnitrozemské krysy, zelné hlávky, svazky celeru! Jednu láhev&#160;– a&#160;vzdálíme se! Platíme v&#160;hotových!“</p>
			<p class="MLP_text ParaOverride-1">Běsnil víc a&#160;víc a&#160;každé slovo provázel strašlivým rámusem. Srdce se mi sevřelo, čekal jsem, že nás každým okamžikem obklopí houf vyplašených nájemníků a&#160;pak se nám dobře nepovede. Ale k&#160;mému údivu vládlo hluboké ticho, které rušily jen výkřiky odvážného kormidelníka a&#160;hukot větru.</p>
			<p class="MLP_text ParaOverride-1">„Pro slovo si chodí daleko jen ten, kdo je zvyklý hledat je všude jinde než ve vlastní kotrbě,“ pokračoval můj průvodce a&#160;pak udělal kratinkou přestávku, protože už málem ochraptěl. „Nebo si myslíte, že nemáme o&#160;čem se spolu bavit? Omyl, vážené panstvo! Já vám tu budu hulákat do svítání, protože na celém světě není jediný přístav, kde bych neměnil zlato za měďáky a&#160;stříbro za vítr v&#160;kapse. Mimo vás jsou ještě žlutí a&#160;černí a&#160;hnědí ťulpasové a&#160;jsou i&#160;takoví, co se lesknou víc než vaše měděné konvičky! V&#160;Havaně se chytají ryby na udice, ale v&#160;Súdánu na háčky! A&#160;víte, kde je nejchutnější chleba, šmatlavci? Já to vím! V&#160;Lisabonu, protože tam je chleba bílý a&#160;měkký jako osmnáctileté děvče! Já vám povím, že v&#160;Indii jsou sloni a&#160;paláce, tygři a&#160;perlorodky. Na oceánu, kde bydlím já&#160;– tak jako vy bydlíte pod plechovou střechou&#160;– voda svítí na tři sáhy a&#160;ryby lítají vzduchem jako kavky! To vám říkám já, kormidelník ze škuneru Čtvero větrů! I&#160;když loňského roku má loď nebyla v&#160;opravě! Jen si zkuste vyjít v&#160;takovém Valparaisu na špacír bez dobré pistole, a&#160;svlík­nou vás jako artyčok. Na moři se dějou věci, holenkové&#160;– a&#160;mně to můžete věřit. Stane se, že na vás jede vaše vlastní loď, jako byste se koukali do zrcadla! A&#160;co kde tancujou gejši! Tam radši ani nechoďte, tam by vám srdce spadlo do bot! Špínové! Já vám povídám, že jsou místa, kde se ananasy kupujou na koše a&#160;jsou levnější než řípa. Viděli jste někdy oblohu, že je vám z&#160;ní do smíchu od rána do večera, jako by vás andělé šimrali na nose konečky křídel? A&#160;lesy! Vaše květinové záhony jsou vedle nich taková chudoba jako řádek zeleniny proti oblakům v&#160;zapadajícím slunci! V&#160;Šanghaji dostanete libru čaje za šest pencí. Ale první jakosti! Přísahám při ďáblově tetičce, jestli nějakou má, že jsem na vlastní oči viděl škeble větší než košík a&#160;byly barevné jako duha. Kdybych nebyl opilý, odvlekl bych vás všechny na palubu a&#160;pro první čas bych vám měsíčně vyplácel dvacet šilinků. Čeho se bojíte? Můžete si vzít s&#160;sebou všechny své kastroly a&#160;postele a&#160;kořenáče s&#160;hrachorem a&#160;navrch ještě párek hus, jestli nějaké máte. Já bych vám třeba i&#160;dovolil, abyste mi zaneřádili palubu pekáči a&#160;pánvičkami! Neplačte, punčocháři, ševci, kováři, sládkové, hokynáři a&#160;šejdíři! Vaše minulost vás neopustí, můžete si ji po libosti přežvykovat jako kozy. Hej, říkám vám, skákejte! Vyskákejte z&#160;oken! Ukážu vám zbrusu nový vratiplachtový stožár z&#160;toho nejsuššího dubu na světě!“</p>
			<p class="MLP_text ParaOverride-1">A&#160;protože se stále nikdo neměl k&#160;tomu, aby opustil vyhřátou postel a&#160;vynadal mu, začal lomcovat vraty s&#160;takovou silou, která se rovnala jeho žízni. Uličkami se rozléhalo třeskuté lomození. Zatahal jsem ho za rukáv, nevšímaje si jeho nadávek a&#160;pravil jsem:</p>
			<p class="MLP_text ParaOverride-1">„Ty hrdlo z&#160;birminghamského železa! Chceš snad, aby nás zmlátili pro nic a&#160;za nic?“</p>
			<p class="MLP_text ParaOverride-1">Ale jeho vytrvalost byla veliká. Už hledal příhodný kámen, když se náhle za rohem vynořila podivná existence a&#160;překazila nám tento příjemný rozhovor. Byl to noční hlídač.</p>
			<p class="MLP_text ParaOverride-1">„Kam se to dobýváte, pobudové!“ vykřikl, přistoupil blíž a&#160;červenou lucernou si posvítil na naše hlavy. „Vždyť to je prázdný dům, od loňských Vánoc tam nevkročila lidská noha! Pěkná zábava, to vám řeknu, otloukat si pěsti o&#160;vrata!“ A&#160;tu mi bylo souzeno slyšeti z&#160;kormidelníkových úst nový projev, tentokrát už zcela nepříhodný k&#160;tisku, který končil těmito slovy:</p>
			<p class="MLP_text ParaOverride-1">„Ať se na prášek rozsype ten, kdo opouštěl tuhle kůlnu a&#160;nepřibil na ni lucernu s&#160;nápisem: Zde bydlí myši!“</p>
			<p class="MLP_text_-0-12-">I&#160;vydali jsme se na cestu znova. Kormidelník rychle kráčel k&#160;přístavu, já se držel záhybů na jeho kabátě a&#160;sotva jsem mu stačil…</p>
			<p class="MLP_dopis_podpis_-I- ParaOverride-1">1909</p>
		</div>
</body>
</html>